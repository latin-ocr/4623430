 

  

tr. V, 5, 20. erepta haec uni sit satis esse mihi'i. .

Omnibus reliquis locis accusativum mente supplendum esse ’ῃ

existimo. iam comici enim poetae, ut ex exemplis, quae Dr. p„ 414
et Kr. p. 93 attulerunt, apparet, pronominis accusativum, ubi eo
verbo, ex quo pendebat infinitivus, indicabatur, omiserunt. qua in
re non Graecorum morem, sed sermonem vulgarem eos secutos esse
verisimile est. qui usus inde a Ciceronis temporibus etiam liberior
fieri coepit, ut infinitivi subiectum non solum omitteretur, si eius,
ex quod pendebat infinitivus, verbi forma ostendebatur, sed etiam
nonnunquam, si contextu orationis ipso intellegi poterat. atque ovidiana
quidem exempla satis multa collegi, ex quibus pauca afferam.

met. Ι, 615 Iuppiter e terra genitam mentitur (eam).
met. IX, 258 sed (eum)'meruisse (ea) dari sciet.

a. Ι, 13, 47 scires (eam) audisse.

a. II. 7, 8 si culpo, crimen (me) dissimulare putas.
her. XIX, 89 ubi videris (me) omnia ferre.

a. a. Ι, 372 (ancilla) insano iuret amore (te) mori.

cum igitur infinitivi subiectum a verbi, quod .illum recipiebat,
subiecto diversum mente suppleri posset, quid mirum idem factum
esse, si subiecta congruebant?

Iam quoniam infinitivorum exempla, qui apud Ovidium exstant,
congessi, restat, ut, qui sint dicendi usus Ovidii proprii, qui cum
aliis scriptoribus communeS, uno in conspectu ponam. id non potest
ita fieri, ut, quae cum ceteris scriptoribus non consentiunt, omnia
in medium proferam affero igitur ea tantum, quae a Ciceroniano
recedunt dicendi usu. quoniam autem ex substantivorum nominativis
cum verbo substantivo aut simili coniunctis apud omnes scriptores
infinitivus pendet, ne ea quidem substantiva, quae Ovidius primus posuit
cum nudo infinitivo, affero. tria igitur infinitivorum genera discerno,
quorum primum id est, qui apud. Ovidium primum occurrunt, alterum,
ubi antiquiorum scriptorum, tertium ubi aequalium normam ac ratio-
nem sequitur. in his autem poetas Augusteos et Livium duco,
auctores belli Alexandrini et Africani et Sallustium in antiquioribus.
quain re vix est, quod moneam, fieri posse, ut nonnulla verba,
quae Ovidius primus cum infinitivo nobis videtur coniunxisse, re
vera iam in aliorum scriptorum libris deperditis cum infinitivo posita
sint. numeri et litterae, quae verbis praeposui ad commentationis
capita spectant. praeterea quae verba Ovidius unus ex poetis Augu-
steis cum infinitivo posuit asteriscis appositis notavi, tertii autem
generis verba, ut, a quo scriptore primo cum infinitivo coniuncta
sint, appareat, initialibus litteris uncis inclusis indicavi, veluti scripsi
„doleo (H)“, h. e. Horatius primus verbum dolendi cum infinitivo '
posuit.

:Apud Ovidium primum infinitivus ex his 108 verbis pendet:

Ι, a, 1. opprobrio est. I, a, 1. in morem venit.
damno est. 2. in facili est.
in fatis est. - -. 3. aliquid est.

 

